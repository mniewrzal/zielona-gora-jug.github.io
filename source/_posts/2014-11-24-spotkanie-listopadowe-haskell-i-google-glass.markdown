---
layout: post
title: "Spotkanie listopadowe - Haskell i Google Glass"
date: 2014-11-24 21:56:56 +0100
comments: true
categories: 
author: Magda Stożek
---
Zapraszamy na kolejne spotkanie zielonogórskiego JUGa, które odbędzie się w najbliższą środę, 26. listopada. Tak jak poprzednie, to spotkanie będzie zrealizowane przy wsparciu firmy <a href="http://cinkciarz.pl/" target="_blank">Cinkciarz.pl</a>, która zapewnia nam obecnie długofalowe (trzymiesięczne) wsparcie:)

[{% img center /images/cinkciarz.png Cinkciarz.pl - Kantor Internetowy %}](http://cinkciarz.pl)
 
<!-- more -->

Swoją wiedzą i doświadczeniami podzieli się z nami tym razem Michał Staruch. Tematy będą dwa. Najpierw <a href="https://www.haskell.org/haskellwiki/Haskell" target="_blank">Haskell</a> - język czysto funkcyjny, który cieszy się ostatnio sporym zainteresowaniem. Dowiemy się, jak programować w języku, w którym nie mamy do dyspozycji pętli, a wszystkie zmienne są stałe... Drugi temat to <a href="https://www.google.com/glass/start/" target="_blank">Google Glass</a>, na które Cinkciarz.pl wydał niedawno aplikację. Michał opowie o swoich doświadczeniach związanych z pisaniem tej aplikacji, w szczególności o tym, czym różni się to od zwykłego Androida, oraz z jakimi problemami można się spotkać przy publikacji.

W tym miesiącu publiczność zapowiada się wyjątkowo duża, spotkanie odbędzie się więc w dużej sali w <a href="http://www.kawon.zgora.pl/index.php?i2=4" target="_blank">Kawonie</a>. Rejestracja jest darmowa, ale obowiązkowa - i odbywa się jak zwykle na <a href="http://www.meetup.com/Zielona-Gora-JUG/events/218613615/" target="_blank">meetupie</a>. Wśród uczestników spotkania rozlosowane zostaną nagrod od naszych partnerów - licencje <a href="http://jetbrains.com/" target="_blank">JetBrains</a> i ebooki wydawnictw <a href="http://manning.com/" target="_blank">Manning</a> i <a href="http://oreilly.com/" target="_blank">O'Reilly</a>. Losowanie odbędzie się wśród uczestników zarejestrowanych pełnym imieniem i nazwiskiem.

Zapraszamy - są jeszcze wolne miejsca:)
