---
layout: post
title: "Podsumowanie spotkania o Spring Boot i AngularJS"
date: 2014-09-05 21:08:10 +0200
comments: true
author: Magda Stożek
categories: 
---
<a href="http://www.meetup.com/Zielona-Gora-JUG/events/198778072/" target="_blank">Sierpniowe spotkanie</a> już za nami - dziękuję wszystkim za liczne przybycie! Tym razem było już 50 osób, a więc jest nas coraz więcej! Czas na krótkie podsumowanie.

Zaczęliśmy od przedstawienia głównego sponsora spotkania, firmy <a href="http://www.astec.net/pl/" target="_blank">ASTEC</a>, o której opowiedział jej przedstawiciel, Tomasz Łączkowski.

Potem przeszliśmy do rzeczy. Mirek Szajowski (Streamsoft) pokazał nam <a href="http://projects.spring.io/spring-boot/" target="_blank">Spring Boota</a> na żywo. W kilku krokach stworzył działającą aplikację z wystawionym serwisem restowym - bez ani jednej linijki XMLa! Założeniem Spring Boota jest obniżenie progu wejścia do Springa i maksymalne usprawnienie początkowego zestawiania aplikacji. Prezentacja Mirka pokazała takie właśnie ludzkie oblicze Springa.

<!-- more -->

Po przerwie (z której ciężko było wrócić - czy to networking był tak wciągający, czy transmitowany przy barze mecz, to już osądzi historia) odbyła się druga prezentacja Mirka - tym razem o <a href="https://angularjs.org/" target="_blank">AngularJS</a>. Tu było trochę więcej tłumaczenia, jako że Angular ma specyficzne założenia dotyczące kontrolerów, scope'u, itd. Ale równie szybko udało się zrobić stronę, która wykorzystywała web serwis stworzony chwilę wcześniej w Springu, zawierała animacje, lajki i różne inne potrzebne rzeczy. Były również elementy bootstrapa, dzięki czemu strona składająca się z raptem kilku linijek kodu wyglądała wizualnie wcale nie najgorzej:)

Kod źródłowy obu prezentacji jest dostępny <a href="https://github.com/zielona-gora-jug/spotkanie-2014-08-27-spring-boot-angular" target="_blank">na githubie</a>, można również obejrzeć <a href="/files/springboot.pdf" target="_blank">slajdy</a>.

Jeśli chodzi o zaangażowanie, publiczność stanęła na wysokości zadania - było dużo pytań i dyskusji, porównania do innych frameworków i krytyczne spojrzenie. I o to chodzi!

Prezentacje zajęły sporo czasu, ale kto wytrwał, miał szansę wziąć udział w losowaniu kuponu na książki do Amazona, zasponsorowanego przez drugiego sponsora, firmę <a href="http://softwaremill.com" target="_blank">SoftwareMill</a>. Gratulujemy Rafałowi Grzesikowi ze Streamsoftu i mamy nadzieję, że wybrane książki zaoowocują jakąś prezentacją na JUGu:)

Po wszystkim nastąpiło jeszcze obowiązkowe after party, a jako że spotkanie wyszło w sumie dość długie, to i hamburger był jak najbardziej na miejscu.

Następne spotkanie tradycyjnie w ostatnią środę miesiąca, czyli 24. września. Zapisy na <a href="http://www.meetup.com/Zielona-Gora-JUG/events/203875102/" target="_blank">meetupie</a> obowiązkowe!
