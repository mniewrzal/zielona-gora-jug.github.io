---
layout: post
title: "Global Day of Code Retreat 2014 w Zielonej Górze"
date: 2014-11-10 13:02:50 +0100
comments: true
author: Magda Stożek
categories: 
---
15 listopada 2014 po raz pierwszy w Zielonej Górze odbędzie się Global Day of Code Retreat, organizowany przez Zielona Góra JUG wraz z firmą <a href="http://www.astec.net/pl/" target="_blank">Astec</a>.

[{% img center /images/astec.png 242 85 Astec %}](http://www.astec.net/pl/)

Global Day of Code Retreat to dzień, w którym programiści w różnych miastach na całym świecie spotykają się, by programować razem i wspólnie doskonalić swoje umiejętności.

<!-- more -->

[{% img center /images/gdcr_2014.png 600 300 Global Day of Code Retreat %}](/images/gdcr_2014.png)

Code Retreat składa się z kilku 45-minutowych sesji pisania w parach. Po każdej sesji odbywa się krótka retrospekcja, następnie cały kod jest usuwany, zmienia się skład par i następuje kolejna sesja. Podczas każdej sesji rozwiązywany jest ten sam problem - <a href="http://pl.wikipedia.org/wiki/Gra_w_%C5%BCycie" target="_blank">Gra w życie</a> Conway'a, ale każda sesja ma trochę inne reguły - np. programowanie bez myszki, bez ifów, z metodami nie dłuższymi niż 6 linii, itd.

Jest to okazja do wyćwiczenia podstawowych technik dobrego programowania - TDD, programowanie w parach, czysty kod. W końcu można napisać kod taki, jaki powinien być - bez presji i przyzwyczajeń z codziennej pracy. Zmiany par powodują poznanie nowych sposobów podejścia do problemu i gwarantują, że będzie ciekawie! Więcej informacji na stronie <a href="http://globalday.coderetreat.org/" target="_blank">globalday.coderetreat.org</a>.

Global Day of Code Retreat to wydarzenie światowe - w tym roku w 139 miastach spotykać się będzie 2500 programistów, w różnych strefach czasowych <a href="http://gdcr.coderetreat.org/timeline.html" target="_blank">od Auckland do Honolulu</a>.

Język programowania jest dowolny - zapraszamy więc programistów spoza świata Javy oraz tych, którzy chcieliby poćwiczyć coś innego niż zwykle.

Wydarzenie jest całodniowe i odbywa się w <a href="http://www.astec.net/pl/ofirmie/centrum-konferencyjne.html" target="_blank">centrum konferencyjnym</a> Astec przy <a href="https://goo.gl/maps/8PXcg" target="_blank">ul. Wyspiańskiego 11</a>. Spotykamy się o 9 rano, zaczynamy od śniadania, herbaty i wprowadzenia w formułę code retreat. Następuje kilka sesji programowania w parach, z przerwą na lunch ok. godz. 13. Kończymy retrospekcją i część oficjalna kończy się o 17, po czym zapraszamy jeszcze na after party, gdzie będzie można na gorąco przedyskutować wrażenia i doświadczenia.

Udział w wydarzeniu jest bezpłatny. Każdy uczestnik przynosi własny komputer. Wstęp jest wolny, a śniadanie, kawa, herbata, lunch i after party sponsorowane są przez <a href="http://www.astec.net/pl/" target="_blank">Astec</a>. Obowiązkowa jest wcześniejsza rejestracja na <a href="http://www.meetup.com/Zielona-Gora-JUG/events/214621692/" target="_blank">meetupie</a>.
