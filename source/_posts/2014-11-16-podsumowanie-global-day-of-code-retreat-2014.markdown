---
layout: post
title: "Podsumowanie Global Day of Code Retreat 2014"
date: 2014-11-16 20:56:57 +0100
comments: true
categories: 
author: Magda Stożek
---
Pierwszy Global Day of Code Retreat w Zielonej Górze już za nami! Dziękujemy współorganizatorowi, firmie <a href="http://www.astec.net/pl/" target="_blank">Astec</a>, za stworzenie nam dogodnych warunków do całodniowego programowania. Ale szczególne uznanie należy się uczestnikom, którzy wstali wcześnie rano w sobotę, żeby wspólnie pisać kod, pięć razy rozwiązując to samo zadanie i pięć rady całkowicie kasując wyniki swojej pracy.

Spotkanie poprowadził Mirek Szajowski. Zgodnie z formułą code retreat, mieliśmy kilka różnych 45-minutowych sesji, zakończonych krótkimi retrospektywami, żeby podyskutować o napisanym kodzie i zobaczyć różne podejścia.

1.   Zwykła sesja na zapoznanie się z problemem.
Jak można było się spodziewać, zanim na dobre się rozkręciliśmy, czas się niemiłosiernie skończył.

2. Ping-pong (jedna osoba pisze test, a druga implementację). 
Tu już poszło nam trochę sprawniej - udało się zaimplementować choć trochę logiki.

3. Sesja poprzedzona 10-minutowym planowaniem na papierze.
Czy planowanie zaowocowało lepszym kodem? Nie, bo okazało się, że zaplanowaliśmy kompletny system z fajerwerkami, a potem czasu wystarczyło tylko na może 5% projektu.

4. Programowanie bez myszki.
Było trochę frustracji, ale każdy przyniósł do domu jakiś nowy skrót klawiszowy.

5. Metody nie dłuższe niż 5 linii.
W połowie tej sesji pojawiło się niezapowiedziane utrudnienie - zamiana komputerów między parami i praca z cudzym kodem. Tu było zabawnie - czasem kompletnie nie było wiadomo, co autor miał na myśli, ale wszyscy zgodnie przyznali, że obecność testów bardzo ułatwiała zrozumienie.

Co ciekawe, gdy wytłumaczyliśmy zasady spotkania, spontanicznie zawiązał nam się kolejny zespół - panowie Witold Wendrowski i Andrzej Patecki z Asteca odkurzyli nieużywane od 10 lat środowisko do programowania w Smalltalku i też zabrali się za kodowanie. Brawo:) Ale nawet i bez Smalltalka, środowiska były zróżnicowane - Java, Python i Go, a do tego Eclipse, IntelliJ, Vim i Emacs. 

Odwiedziła nas również redaktorka zielonogórskiej Gazety Wyborczej, można więc obejrzeć pierwszy medialny występ zielonogórskiego JUGa: <a href="http://zielonagora.gazeta.pl/zielonagora/1,35182,16973093,Programisci_z_calego_swiata_tworza_wspolnie_programy.html" target="_blank">Programiści z całego świata tworzą wspólnie programy</a> :)
