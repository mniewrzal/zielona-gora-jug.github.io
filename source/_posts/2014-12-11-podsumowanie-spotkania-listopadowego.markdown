---
layout: post
title: "Podsumowanie spotkania o Haskellu i Google Glass"
date: 2014-12-11 21:36:36 +0100
comments: true
categories: 
author: Magda Stożek
---
Czas na krótkie podsumowanie listopadowego spotkania. Odbyło się ono 26. listopada i było sponsorowane przez firmę <a href="http://cinkciarz.pl/" target="_blank">Cinkciarz.pl</a>. Tematy były dwa - Haskell i Google Glass, oba przedstawiane przez Michała Starucha z Cinckiarz.pl.

Zaczęliśmy od <a href="https://www.haskell.org/haskellwiki/Haskell" target="_blank">Haskella</a>, jako że był to temat wymagający więcej skupienia. Michał zrobił bardzo solidne wprowadzenie do języka - od podstaw składni po bardziej skomplikowane rzeczy. Zobaczyliśmy kilka ciekawych kawałków składni, dowiedzieliśmy się, jak to możliwe, że Haskell operuje na listach nieskończonych, i jak zapisać złożone algorytmy liczbowe w jednej linijce. Nie zabrakło funktorów aplikatywnych ani monad:)

<!-- more -->

Potem przyszedł czas na zdecydowanie lżejszy temat - <a href="https://www.google.com/glass/start/" target="_blank">Google Glass</a>. Michał opowiadał z własnego doświadczenia o tym, jak wygląda w praktyce tworzenie tzw. glassware. Okazało się, że cały proces wygląda zupełnie inaczej niż typowe aplikacje na Androida. Google robi bardzo szczegółowy przegląd aplikacji przed wydaniem, ma mnóstwo uwag i wskazówek, i mocno kontroluje zarówno jej wygląd, jak i zachowanie. W tym przypadku aplikację trzeba było właściwie przepisać na nowo, żeby te wymagania spełnić. Po tych wszystkich ciekawostkach przyszedł czas na obejrzenie Google Glass z bliska - każdy mógł je założyć i wypróbować!

Linki do prezentacji: <a href="http://slides.com/michalstaruch/kilka-slow-o-haskellu#/" target="_blank">Kilka słów o Haskellu</a> i <a href="http://slides.com/michalstaruch/google-glass-w-praktyce#/" target="_blank">Google Glass w praktyce</a>.

Spotkanie odbyło się przy nieocenionym wsparciu firmy Cinkciarz.pl, która sponsorowała napoje i przekąski dla wszystkich obecnych (a było nas ok. 90 osób). Mieliśmy również kilka nagród od pozostałych partnerów - <a href="http://www.jetbrains.com/" target="_blank">JetBrains</a>, <a href="http://oreilly.com/" target="_blank">O'Reilly</a> i <a href="http://manning.com" target="_blank">Manning</a>. W ramach podziękowania za przygotowanie spotkania, prelegent otrzymał roczną licencję na <a href="https://www.jetbrains.com/idea/" target="_blank">IntelliJ IDEA</a> od JetBrains, natomiast druga licencja oraz ebooki zostały rozlosowane wśród uczestników.
