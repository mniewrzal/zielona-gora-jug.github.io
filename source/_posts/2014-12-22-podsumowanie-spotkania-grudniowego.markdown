---
layout: post
title: "Podsumowanie spotkania grudniowego i roku 2014"
date: 2014-12-22 21:33:54 +0100
comments: true
categories: 
author: Magda Stożek
---
17 grudnia 2014 odbyło się ostatnie w tym roku spotkanie ZG JUG. Tym razem, z racji grudniowego obłożenia pubów przez firmowe spotkania opłatkowe, miejsce dla nas znalazło się w klubie 4 Róże dla Lucienne. To już czwarte nasze miejsce spotkań (wcześniej były Barcelona, Haust i Kawon). Było sympatycznie, choć dość ciasno, więc następnym razem prawdopodobnie wybierzemy raczej znowu Haust lub Kawon.

Sponsorem spotkania była firma <a href="http://cinkciarz.pl/" target="_blank">Cinkciarz.pl</a>, której przedstawiciele - Grzegorz Dribczak i Robert Górny - ogłosili współpracę z JUGiem na kolejne trzy miesiące. Będzie to więc w sumie półroczne wsparcie - bardzo dziękujemy:)

[{% img center /images/cinkciarz.png Cinkciarz.pl - Kantor Internetowy %}](http://cinkciarz.pl)

<!-- more -->

Rozpoczęliśmy prezentacją o Eclipse Rich Client Platform. Radek Stachowiak pokazał, jak wygląda programowanie na tej platformie - oparte częściowo na wyklikiwaniu kontrolek (menu, komend i tzw. partów, w których jest główna zawartość aplikacji), częściowo na konfiguracji, i częściowo na zwykłym kodzie Javowym, co w sumie daje nam pełną aplikację desktopową. Radek opowiedział nam o tym, co nowego w wersji e4 - między innymi wsparcie dla dependency injection i model aplikacji.

[{% img center /images/grudzien_2014_eclipse.jpeg 600 300 Radosław Stachowiak - Eclipse RCP %}](/images/grudzien_2014_eclipse.jpeg)

Następnie przyszła pora na nieco lżejszy temat - rozszerzona rzeczywistość. Maciej Schmidt z firmy <a href="http://www.maskom.pl/" target="_blank">MASKOM</a> pokazał, jak wygląda jej programowanie. Dowiedzieliśmy się, czym są znaczniki i jakie muszą spełniać wymagania, jak wygląda modelowanie kształtów, które mają pokazywać się na wyświetlaczu kamerki, opisał też kilka dobrych i złych przykładów wykorzystania z rodzimego i zagranicznego podwórka. Zobaczyliśmy też AR w akcji na żywo - na scenie pojawił się płynący żółw, Lara Croft, na bieżąco przygotowywana pizza, no i oczywiście obowiązkowo Święty Mikołaj! Publiczność była bardzo aktywna, a na koniec porozmawialiśmy sobie też o przyszłości - technologie ubieralne, soczewki wszczepiane w źrenice, Samsung Gear, Google Cardboard... 

[{% img center /images/grudzien_2014_ar.jpeg 600 300 Maciej Schmidt - Rozszerzona rzeczywistość %}](/images/grudzien_2014_ar.jpeg)

Nie zabrakło też obowiązkowych punktów programu - losowania ebooków i licencji od sponsorów, oraz dokończenia dyskusji już w nieformalnej atmosferze after party. 

Było to kolejne bardzo udane spotkanie zielonogórskiego JUGa, którego obecna edycja ma już pół roku! Przez te sześć miesięcy rozmawialiśmy o najróżniejszych rzeczach (zawsze powtarzam, że formuła JUGa jest bardzo pojemna) - był <a href="/blog/2014/09/05/podsumowanie-spotkania-o-spring-boot-i-angularjs/">back end</a> i <a href="/blog/2014/10/27/spotkanie-pazdziernikowe-backbone-dot-js-i-marionette-dot-js/">front end</a>, były <a href="/blog/2014/09/10/spotkanie-wrzesniowe-tdd-i-code-kata/">dobre praktyki</a>, <a href="/blog/2014/08/19/podsumowanie-pierwszego-spotkania/">testowanie i code review</a>, było <a href="/blog/2014/12/11/podsumowanie-spotkania-listopadowego/">programowanie funkcyjne</a>, i było pierwsze w historii zielonogórskie <a href="/blog/2014/11/16/podsumowanie-global-day-of-code-retreat-2014/">code retreat</a>. Całkiem niezły zestaw! Dziękuję wszystkim uczestnikom za obecność i zaangażowanie, a współorganizatorom (Dawid, Mirek, Piotr) za poświęcony czas i świetne pomysły. Mam nadzieję, że 2015 również będzie dla nas rokiem sukcesów - licznej frekwencji, ciekawych prezentacji, ożywionych dyskusji, i generalnie pozytywnego fermentu:) Do zobaczenia w styczniu!
