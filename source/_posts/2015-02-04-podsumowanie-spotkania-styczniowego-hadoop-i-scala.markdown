---
layout: post
title: "Podsumowanie spotkania styczniowego - Hadoop i Scala"
date: 2015-02-07 14:08:06 +0100
comments: true
categories: 
author: Magda Stożek
---
Nowy rok zaczęliśmy od spotkania o Hadoopie i Scali, które odbyło się 28. stycznia 2015. Sponsorem była firma <a href="http://cinkciarz.pl/" target="_blank">Cinkciarz.pl</a>, która jest obecnie naszym stałym partnerem aż do marca.

Na spotkaniu było ok. 80 osób. Jako pierwszy wystąpił Marcin Stożek z prezentacją <a href="https://slides.com/perk/hadoop-101" target="_blank">Hadoop 101</a>. Dowiedzieliśmy się, jak duże muszą być dane, żeby rozwiązania do Big Data w ogóle miały sens (odpowiedź: co najmniej 5 TB, inaczej szkoda zachodu, Hadoop nie rozwiąże naszych problemów), oraz poznaliśmy zarys ekosystemu Hadoopa, na który składa się wiele różnych narzędzi i bibliotek. Było również live demo z Hadoopem od Cloudery, które pozwoliło zobaczyć przykładowy plik w HDFSie i wyszukiwanie w nim za pomocą Hive'a.

<!-- more -->

Po przerwie przeszliśmy do Scali, o której Marcin Dąbrowa opowiedział bez slajdów, używając zamiast tego Scala worksheets. Dzięki temu prezentacja była bardzo interaktywna, publiczność brała w niej aktywny udział, a wszystkie pytania otrzymywały odpowiedź natychmiast, wraz z przykładem. Poznaliśmy podstawowe elementy tego języka, case classes, pattern matching i operacje na kolekcjach. Jako że temat Scali i w ogóle programowania funkcyjnego jest dość szeroki, być może będzie trzeba go jeszcze w jakiejś formie rozwinąć.

Na końcu przyszła pora na nagrody od sponsorów. Obecnie na każdym spotkaniu mamy do dyspozycji dwie licencje od <a href="http://jetbrains.com/" target="_blank">JetBrains</a> i jednego ebooka z wydawnictwa <a href="http://manning.com/" target="_blank">Manning</a> (powitalne kupony od O'Reilly już się skończyły). Zgodnie z naszymi zasadami, każdy prelegent występujący na JUGu otrzymuje jedną wybraną z tego zestawu nagrodę, jako podziękowanie za inicjatywę i poświęcony czas, natomiast reszta jest rozlosowywana wśród uczestników spotkania. Zachęcamy więc do zgłaszania prezentacji! Pamiętajcie też, że z obu wydawnictw mamy dostęp do tzw. egzemplarzy recenzyjnych - można otrzymać dowolnie wybraną przez siebie książkę w zamian za opublikowanie recenzji na blogu ZG JUG. Więcej szczegółów: <a href="/blog/2014/10/10/wspolpraca-z-oreilly-i-manning-publications/">Współpraca z O'Reilly i Manning Publications</a>.
